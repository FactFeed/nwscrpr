author,content,date,image_url,scraped_at,title,url
ইত্তেফাক ডিজিটাল রিপোর্ট,"দীর্ঘ ৩৩ বছর পর অনুষ্ঠিত জাহাঙ্গীরনগর বিশ্ববিদ্যালয় কেন্দ্রীয় ছাত্র সংসদ (জাকসু) নির্বাচনে ইসলামী ছাত্রশিবির সমর্থিত ঐক্যবদ্ধ শিক্ষার্থী জোটের প্যানেল ব্যাপক সাফল্য পেয়েছে। ২৫ আসনের মধ্যে ২০টিতে জিতেছেন তাদের প্রার্থীরা। তবে ভাইস-প্রেসিডেন্ট (ভিপি) পদে প্রতিদ্বন্দ্বিতা করেও পরাজিত হয়েছেন শিবিরের প্রার্থী আরিফ উল্লাহ।  পরাজয়ের পর দেওয়া প্রতিক্রিয়ায় তিনি বলেন, জাহাঙ্গীরনগর বিশ্ববিদ্যালয় এমন একটি জায়গা যেখানে শিবিরকর্মীদের জীবন দিতে হয়েছে। এই ক্যাম্পাসে অতিথি পাখি হত্যার বিচার হয়, কিন্তু শিবিরকর্মীকে পিটিয়ে হত্যা করলেও তার বিচার হয় না।  তিনি বলেন, তবুও এই কঠিন বাস্তবতার মাঝেই ইসলামী ছাত্রশিবির পূর্ণাঙ্গ প্যানেল উপস্থাপন করেছে এবং তাতে ২০ জনের বিজয় নিশ্চিত হয়েছে। এজন্য আমরা মহান আল্লাহর দরবারে শুকরিয়া আদায় করছি।  নবনির্বাচিতদের অভিনন্দন জানিয়ে আরিফ উল্লাহ বলেন, ‘আল্লাহ তাদের দায়িত্ব সহজ করে দিন। তারা যেন শিক্ষার্থীদের স্বার্থ রক্ষা করে, মতবিরোধে না জড়িয়ে বিশ্ববিদ্যালয়কে আধুনিক ও বিশ্বমানের প্রতিষ্ঠানে রূপ দেন।’  ভিপি পদে নিজের পরাজয় প্রসঙ্গে তিনি বলেন, ‘আল্লাহ তাআলা আমাকে নির্বাচিত করেননি, হয়তো আমার জন্য তিনি আরও ভালো কিছু রেখেছেন। তবে বিজয়ী আব্দুর রশিদ জিতু ভাইয়ের পাশে আমি সবসময় থাকব। আমার ঘোষিত কর্মসূচি বাস্তবায়নে তাকে সহযোগিতা করব। আমাদের পূর্ণাঙ্গ প্যানেলের প্রতিটি ভাইয়ের কাজেও আমি পরামর্শ ও সহায়তা দিয়ে যাব।’  তিনি আরও বলেন, ‘আমরা এমন একটি ক্যাম্পাস চাই যেখানে সবাই নিজের ধর্ম ও সংস্কৃতি স্বাধীনভাবে পালন করতে পারবে। কেউ কাউকে বাধা দেবে না, মত প্রকাশের স্বাধীনতা থাকবে। আমরা বিশ্বাস করি, নির্বাচিত প্রতিনিধিরা এ পরিবেশ নিশ্চিত করবেন।’  জাকসুকে শিক্ষার্থীদের অধিকার আদায়ের শক্তিশালী প্ল্যাটফর্ম উল্লেখ করে তিনি আশা প্রকাশ করেন, ‘ভবিষ্যতে প্রতি বছর নিয়মিতভাবে এই নির্বাচন অনুষ্ঠিত হবে। এবারের ভোটে কিছু ব্যবস্থাপনার ঘাটতি ছিল, তবে আগামীতে আর থাকবে না বলে আমাদের প্রত্যাশা।’",2025-09-14T03:55:26.020064,https://cdn.ittefaqbd.com/contents/cache/images/1200x630x1xxxxx1x241557/uploads/media/2025/09/14/d64ab0fbd610f3eb39e23d369b469080-68c5bbca73636.jpg?watermark=media%2F2025%2F08%2F06%2F340c5b55faa2127a0b8a72a15c367905-689260c96a604.png,2025-09-14T03:55:26.020160,"আল্লাহ চাননি আমি নির্বাচিত হই, হয়তো ভালো কিছু রেখেছেন: আরিফ উল্লাহ",https://www.ittefaq.com.bd/751816/%E0%A6%86%E0%A6%B2%E0%A7%8D%E0%A6%B2%E0%A6%BE%E0%A6%B9-%E0%A6%9A%E0%A6%BE%E0%A6%A8%E0%A6%A8%E0%A6%BF-%E0%A6%86%E0%A6%AE%E0%A6%BF-%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%BF%E0%A6%A4-%E0%A6%B9%E0%A6%87-%E0%A6%B9%E0%A6%AF%E0%A6%BC%E0%A6%A4%E0%A7%8B-%E0%A6%AD%E0%A6%BE%E0%A6%B2%E0%A7%8B-%E0%A6%95%E0%A6%BF%E0%A6%9B%E0%A7%81
ইত্তেফাক ডিজিটাল ডেস্ক,"জুলাই আন্দোলনের সময়কার এক ছবি নাড়িয়ে দিয়েছিল গোটা দেশকে। প্রিজনভ্যান থেকে নামানো এক কিশোর, বাংলাদেশ ক্রিকেট দলের জার্সি গায়ে, দুই হাত সাদা রশিতে বাঁধা, হাতে কাপড়ের ব্যাগ। ছবির সেই কিশোর হাসনাতুল ইসলাম ফাইয়াজ তখন ছিলেন মাত্র ১৭ বছরের, ঢাকা কলেজের এইচএসসি দ্বিতীয় বর্ষের শিক্ষার্থী।  ফাইয়াজ বিশ্বাস করেন, তার ভাই শিক্ষার্থীদের জন্য শান্তিপূর্ণ ক্যাম্পাস প্রতিষ্ঠা, অধিকার রক্ষায় আপসহীন ভূমিকা এবং মতামতের বৈচিত্র্যকে অগ্রাধিকার দেবেন।  জুলাই আন্দোলনের স্মৃতিচারণ করে ফাইয়াজ লিখেছেন, ‘ভাইয়া সেই সময় জাহাঙ্গীরনগর বিশ্ববিদ্যালয় ক্যাম্পাসে গুরুত্বপূর্ণ ভূমিকা রেখেছিলেন। আমাকে টর্চার করে ভাইয়ার লোকেশন জানতে চেয়েছিল। আমার কাছ থেকে না পেয়ে তারা ভাইয়ার মোবাইল ট্র্যাক করেছিল, কিন্তু কৌশলী হওয়ায় ভাইয়াকে ধরতে পারেনি।’  পোস্টে আরও লেখা ছিল, ‘সবাই দোয়া করবেন, আমার আম্মুর সবচেয়ে প্রিয় মানুষকে যেন জাকসুতেও শিক্ষার্থীরা তাদের প্রিয় হিসেবে গ্রহণ করতে পারেন। আল্লাহ যেন ভাইয়ার লক্ষ্য ও উদ্দেশ্য কবুল করেন।’  গত ১১ সেপ্টেম্বর জাকসুতে ভোট গ্রহণ হয়। টানা ৪৪ ঘণ্টা গণনার পর আজ শনিবার (১৩ সেপ্টেম্বর) সন্ধ্যায় ফলাফল ঘোষণা করে নির্বাচন কমিশন। এতে ইংরেজি বিভাগের শিক্ষার্থী মাজহারুল ইসলাম ৩ হাজার ৯৩০ ভোট পেয়ে জিএস নির্বাচিত হন।",2025-09-14T03:55:28.065238,https://cdn.ittefaqbd.com/contents/cache/images/1200x630x1xxxxx1x241557/uploads/media/2025/09/14/e01689339f796040c21b907fe08d6ae0-68c5c5970ac54.jpg?watermark=media%2F2025%2F08%2F06%2F340c5b55faa2127a0b8a72a15c367905-689260c96a604.png,2025-09-14T03:55:28.065314,সেই ফাইয়াজের ভাই জাকসুর জিএস,https://www.ittefaq.com.bd/751819/%E0%A6%B8%E0%A7%87%E0%A6%87-%E0%A6%AB%E0%A6%BE%E0%A6%87%E0%A7%9F%E0%A6%BE%E0%A6%9C%E0%A7%87%E0%A6%B0-%E0%A6%AD%E0%A6%BE%E0%A6%87-%E0%A6%9C%E0%A6%BE%E0%A6%95%E0%A6%B8%E0%A7%81%E0%A6%B0-%E0%A6%9C%E0%A6%BF%E0%A6%8F%E0%A6%B8
ইত্তেফাক ডিজিটাল রিপোর্ট,"বিশ্ববিদ্যালয় থেকে সকল প্রকার দলীয় রাজনৈতিক চর্চা বন্ধ করার প্রতিশ্রুতি দিয়েছেন জাহাঙ্গীরনগর বিশ্ববিদ্যালয়ের কেন্দ্রীয় শিক্ষার্থী সংসদের (জাকসু) নবনির্বাচিত ভিপি স্বতন্ত্র প্রার্থী আব্দুর রশিদ জিতু।  নবনির্বাচিত সহসভাপতি (ভিপি) আব্দুর রশিদ জিতু। প্রায় ৫০ ঘণ্টা ধরে ভোট গ্রহণ ও গণনা শেষে আজ শনিবার (১৩ সেপ্টেম্বর) সন্ধ্যায় ফলাফল ঘোষণার পর তাৎক্ষণিক প্রতিক্রিয়ায় তিনি একথা বলেন।  ‘স্বতন্ত্র শিক্ষার্থী সম্মিলন’ প্যানেলের প্রার্থী হিসেবে বিজয়ী জিতু বলেন, ‘৩৩ বছরের চাওয়া পূর্ণতা পেয়েছে। দলমত বিবেচনা না করে সবাইকে নিয়ে কাজ করব।’  জাকসু ভিপি আব্দুর রশিদ জিতু বলেন, আমরা এর আগে দেখেছি যে দলীয় রাজনৈতিক চর্চা শিক্ষার্থীদের একাডেমিক লাইফ কিভাবে ক্ষতিগ্রস্ত করে। শিক্ষার্থীদের জন্য একটি শতভাগ নিরাপদ ও শিক্ষাবান্ধব ক্যাম্পাসের জন্য আমাদের যেভাবে কাজ করতে হবে, সেভাবেই কাজ করে যাবো।  নবনির্বাচিত ভিপি আরও বলেন, জাকসু বাস্তবায়নের জন্য আমরা দীর্ঘদিন সংগ্রাম করে আসছিলাম। ২০১৩ সালের একবার নির্বাচন হওয়ার কথা ছিল। কিন্তু তাখনকার সরকার তা বাস্তবায়ন হতে দেয়নি। ২০১৯ এ এসে যখন ডাকসু হয় তখনও জাকসু নির্বাচনের জন্য জোর দেয়া হয়েছিল। কিন্তু তৎকালীন সরকার তা হতে দেয়নি।  ‘নির্বাচন পরবর্তী পরিকল্পনা কী’ সাংবাদিকদের এমন প্রশ্নে তিনি বলেন, অনেক প্যানেল থেকে এখানে নির্বাচিত হয়েছে। ইসলামী ছাত্রশিবির থেকে সর্বোচ্চ পদে জয়ী হয়েছে। আমার প্রথম কাজ থাকবে যারা নির্বাচিত হয়েছে সবাইকে নিয়ে দল-মত নির্বিশেষে একটি ইনক্লুসিভ জাহাঙ্গীরনগর বিশ্ববিদ্যালয় গড়ে তোলা।  জাকসুর ভিপি হিসেবে প্রধান কর্মসূচি তুলে ধরে তিনি বলেন, ‘নিরাপদ ক্যাম্পাস গড়ে তোলার জন্য এবং লেজুড়বৃত্তি রাজনৈতিক বন্ধ করার জন্য কাজ করা হবে। গেস্টরুম সংস্কৃতি থাকবে না।’  ভিপি পদে আব্দুর রশিদ জিতু পেয়েছেন ৩ হাজার ৩২৪ ভোট। তার নিকটতম প্রতিদ্বন্দ্বী শিবির-সমর্থিত সমন্বিত শিক্ষার্থী জোটের আরিফ উল্লাহ পেয়েছেন ২ হাজার ৩৭৯ ভোট।",2025-09-14T03:55:30.235479,https://cdn.ittefaqbd.com/contents/cache/images/1200x630x1xxxxx1x241557/uploads/media/2025/09/13/2adf26c9ea96566c823268e3f53e78d5-68c5945c4925a.jpg?watermark=media%2F2025%2F08%2F06%2F340c5b55faa2127a0b8a72a15c367905-689260c96a604.png,2025-09-14T03:55:30.235559,বিশ্ববিদ্যালয় থেকে দলীয় রাজনৈতিক চর্চা বন্ধের প্রতিশ্রুতি নতুন জাকসু ভিপির,https://www.ittefaq.com.bd/751809/%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A6%BE%E0%A6%B2%E0%A6%AF%E0%A6%BC-%E0%A6%A5%E0%A7%87%E0%A6%95%E0%A7%87-%E0%A6%A6%E0%A6%B2%E0%A7%80%E0%A6%AF%E0%A6%BC-%E0%A6%B0%E0%A6%BE%E0%A6%9C%E0%A6%A8%E0%A7%88%E0%A6%A4%E0%A6%BF%E0%A6%95-%E0%A6%9A%E0%A6%B0%E0%A7%8D%E0%A6%9A%E0%A6%BE-%E0%A6%AC%E0%A6%A8%E0%A7%8D%E0%A6%A7%E0%A7%87%E0%A6%B0
ইত্তেফাক ডিজিটাল ডেস্ক,"লন্ডনে তথ্য ও সম্প্রচার উপদেষ্টা মাহফুজ আলমের ওপর হামলার চেষ্টার নিন্দা জানিয়েছে বাংলাদেশের অন্তর্বর্তীকালীন সরকার। শনিবার (১৩ সেপ্টেম্বর) রাতে এক বিবৃতিতে এ নিন্দা জানানো হয়।  প্রেস উইং বলছে, লন্ডনের ইউনিভার্সিটি অব লন্ডনের স্কুল অব ওরিয়েন্টাল অ্যান্ড আফ্রিকান স্টাডিজ (SOAS) ক্যাম্পাসে আয়োজিত এক সেমিনার থেকে বের হওয়ার সময় একদল বিক্ষোভকারী বাংলাদেশ হাইকমিশনের গাড়িতে ডিম নিক্ষেপ করে এবং কিছু সময়ের জন্য গাড়ির পথ আটকানোর চেষ্টা করে। তবে লন্ডন মেট্রোপলিটন পুলিশ দ্রুত হস্তক্ষেপ করে পরিস্থিতি নিয়ন্ত্রণে আনে। তবে ওই গাড়ির ভেতরে মাহফুজ আলম ছিলেন না।  বাংলাদেশ হাইকমিশন জানিয়েছে, পুলিশ সার্বক্ষণিক যোগাযোগ রাখছে এবং উপদেষ্টার কর্মসূচির সময় তাকে ‘পূর্ণ নিরাপত্তার’ আশ্বাস দিয়েছে।  প্রেস উইং বলছে, কয়েক সপ্তাহ আগে নিউইয়র্কে সরকারি কাজে থাকাকালীন মাহফুজ আলমের ওপর হামলার পর লন্ডনে এ ঘটনা ঘটে। বাংলাদেশের কনস্যুলেট জেনারেলে এক অনুষ্ঠানে বিক্ষোভকারীরা ডিম নিক্ষেপ করে এবং বোতল নিক্ষেপ করায় কাচের দরজা ভেঙে ফেলে; মিশনটি পরবর্তীকালে স্টেট ডিপার্টমেন্টের স্থানীয় অফিসসহ স্থানীয় কর্তৃপক্ষকে চিঠি লিখে ব্যবস্থা নেওয়ার জন্য অনুরোধ করে।  প্রধান উপদেষ্টার প্রেস সচিব শফিকুল আলম প্রকাশ্যে হয়রানির চেষ্টার নিন্দা জানান। সরকার এই সাম্প্রতিক হামলার নিন্দা জানিয়ে বলছে, আমাদের সরকার, বাংলাদেশের জনগণ এবং উভয় আয়োজক দেশের কর্তৃপক্ষ সভ্য মূল্যবোধের পাশে দাঁড়িয়েছে এবং দুর্বৃত্তরা বর্বরতা ও উৎপীড়নের জগতে বসবাস করছে।  বিবৃতিতে প্রেস উইং জানায়, এই ধরনের আচরণ গণতন্ত্রে কোনও স্থান নেই। নিউ ইয়র্কে হামলার পর আমরা যেমন বলেছি, সহিংসতা প্রতিবাদ নয়; ভয়ভীতি প্রদর্শন বাকস্বাধীনতা নয়। এই কথাগুলো নিউইয়র্কের মতো লন্ডনেও পূর্ণ জোরে প্রযোজ্য। নিউ ইয়র্কের ঘটনার পর আমরা যে নীতিটি জোর দিয়েছি তা আমরা পুনর্ব্যক্ত করছি: বাকস্বাধীনতা, সমাবেশ এবং শান্তিপূর্ণ প্রতিবাদের মৌলিক স্বাধীনতা গণতন্ত্রের ভিত্তি, তবে সেগুলো অবশ্যই দায়িত্ব এবং শ্রদ্ধার সঙ্গে প্রয়োগ করা উচিত।  বিবৃতিতে বলা হয়, কনস্যুলার যানবাহনকে লক্ষ্যবস্তু করা এবং তাদের বাধা দেওয়ার চেষ্টা করা কেবল বেপরোয়াই নয়, এটি দেশগুলোর মধ্যে দায়িত্বশীল সংলাপের পথ রক্ষা করে- এমন নিয়ম লঙ্ঘন করে। আমরা লন্ডন মেট্রোপলিটন পুলিশের রেস্পন্সকে স্বাগত জানাই এবং অপরাধীদের শনাক্ত করতে এবং যথাযথ অভিযোগ আদায়ের জন্য অব্যাহত সমন্বয়ের আহ্বান জানাই।  যারা এই আচরণকে সংগঠিত করেছিল বা প্ররোচিত করেছিল তাদের প্রতি বিবৃতিতে বলা হয়, বড় হন। আপনি যদি আপনার কারণটিতে আস্থা রাখেন তবে আপনারা শান্তিপূর্ণভাবে, আইনগতভাবে এবং মর্যাদার সঙ্গে মোকাবিলা করুন। ডিম, মুষ্টি এবং মব থিয়েট্রিক্স কাউকে সম্মত করে না, সেগুলো কেবল বিশ্বকে প্রমাণ করে যে আপনার কোনও যুক্তি অবশিষ্ট নেই।  বিশ্ববিদ্যালয়, ভেন্যু এবং প্রবাসীদের প্রতি আহ্বান জানিয়ে বিবৃতিতে বলা হয়,  প্রকাশ্য আলোচনার জন্য দৃঢ়ভাবে দাঁড়ান। কঠিন আলোচনাগুলোর আয়োজন করুন, তবে এমন আচরণের ওপর জোর দিন যা বক্তা, শ্রোতা এবং বৈধ বিক্ষোভকারীদের একইভাবে রক্ষা করে। একটি আন্দোলন পরিমাপ করা হয় কতটা জোরে আওয়াজ তোলে বা কতটা সহিংস আচরণ করে তা নয়, বরং এটি কতটা শৃঙ্খলা, মর্যাদা এবং দায়িত্ব বজায় রাখে তার ওপর নির্ভর করে।  সরকার মেট্রোপলিটন পুলিশকে অপরাধ (ভাঙচুর, আক্রমণ, বাধা) করা ব্যক্তিদের শনাক্ত করতে এবং তাদের বিচারের আওতায় আনার জন্য উপলব্ধ ভিডিও ফুটেজ ব্যবহার করে একটি সম্পূর্ণ তদন্ত সম্পন্ন করার আহ্বান জানায়। সরকার রাজনৈতিক নেতারা এবং সম্প্রদায় সংগঠকদের ডায়াসপোরার মধ্যে সহিংসতা এবং ভীতি প্রদর্শনকে প্রকাশ্যে এবং দ্ব্যর্থহীনভাবে প্রত্যাখ্যান করার আহ্বান জানায়, তাদের দলীয় আনুগত্য যাই হোক না কেন। সরকার শান্তিপূর্ণ প্রতিবাদের অধিকার নিশ্চিত করে এবং কর্মকর্তা, শিক্ষার্থী এবং নাগরিকদের নির্ভয়ে কথা বলা এবং জমায়েত করার সমান অধিকার নিশ্চিত করে। গণতন্ত্র আবেগ দাবি করে; এটি আত্মনিয়ন্ত্রণেরও দাবি করে। সব নাগরিকের নিরাপত্তা এবং মর্যাদা রক্ষা গণতান্ত্রিক দেশ হিসেবে বাংলাদেশের বিবর্তনে উভয়েরই প্রয়োজন আছে।",2025-09-14T03:55:32.380829,https://cdn.ittefaqbd.com/contents/cache/images/1200x630x1xxxxx1x241557/uploads/media/2025/09/13/0c74d8d3b0ba527db0d9021050e48ff3-68c5aebc34f00.jpg?watermark=media%2F2025%2F08%2F06%2F340c5b55faa2127a0b8a72a15c367905-689260c96a604.png,2025-09-14T03:55:32.380952,লন্ডনে উপদেষ্টা মাহফুজ আলমের ওপর হামলার চেষ্টার নিন্দা জানালো সরকার,https://www.ittefaq.com.bd/751814/%E0%A6%B2%E0%A6%A8%E0%A7%8D%E0%A6%A1%E0%A6%A8%E0%A7%87-%E0%A6%89%E0%A6%AA%E0%A6%A6%E0%A7%87%E0%A6%B7%E0%A7%8D%E0%A6%9F%E0%A6%BE-%E0%A6%AE%E0%A6%BE%E0%A6%B9%E0%A6%AB%E0%A7%81%E0%A6%9C%E0%A7%87%E0%A6%B0-%E0%A6%93%E0%A6%AA%E0%A6%B0-%E0%A6%B9%E0%A6%BE%E0%A6%AE%E0%A6%B2%E0%A6%BE%E0%A6%B0-%E0%A6%9A%E0%A7%87%E0%A6%B7%E0%A7%8D%E0%A6%9F%E0%A6%BE%E0%A6%B0-%E0%A6%A8%E0%A6%BF%E0%A6%A8%E0%A7%8D%E0%A6%A6%E0%A6%BE
ইত্তেফাক ডিজিটাল ডেস্ক,"জাহাঙ্গীরনগর বিশ্ববিদ্যালয়ের কেন্দ্রীয় ছাত্র সংসদ (জাকসু) ও হল সংসদ নির্বাচনের সব অংশীজনকে, বিশেষ করে বিভিন্ন পদে নির্বাচিত প্রতিনিধিদের উষ্ণ অভিনন্দন জানিয়েছেন বাংলাদেশ জামায়াতে ইসলামীর আমির ডা. শফিকুর রহমান।  পোস্টে জামায়াত আমির লেখেন, ‘অভিনন্দন জাকসু! আলহামদুলিল্লাহ, শেষ পর্যন্ত জাহাঙ্গীরনগর বিশ্ববিদ্যালয়ে ছাত্র সংসদ নির্বাচনের সামগ্রিক কার্যক্রম সমাপ্ত হলো।’  তিনি লেখেন, ‘নির্বাচনে প্রতিদ্বন্দ্বিতাকারী সব অংশীজনকে অভিনন্দন। বিশেষভাবে যারা সর্বোচ্চ ভোট পেয়ে বিভিন্ন পদে নির্বাচিত হয়েছেন, তাদের সবাইকে জানাই উষ্ণ অভিনন্দন।’  নির্বাচিতদের দায়িত্ব স্মরণ করিয়ে দিয়ে জামায়াত আমির আরও বলেন, ‘আমরা আশা করব, ছাত্রসমাজের অর্পিত আমানত রক্ষায় তারা সর্বোচ্চ গুরুত্ব দেবেন। এ কাজে মহান আল্লাহ তাদের সহায়তা করুন।’  ডা. শফিকুর রহমান সামগ্রিক নির্বাচনী প্রক্রিয়ায় বিশ্ববিদ্যালয় প্রশাসন, নির্বাচন কমিশন এবং নির্বাচন পরিচালনায় সংশ্লিষ্ট সবাইকে ধন্যবাদ জানান। পাশাপাশি সরকার ও আইনশৃঙ্খলা রক্ষাকারী বাহিনীর আন্তরিকতা ও নিষ্ঠার প্রশংসা করেন।  পোস্টে তিনি আরও লেখেন, ‘জাহাঙ্গীরনগর বিশ্ববিদ্যালয়ের ছাত্র-ছাত্রী, প্রশাসন ও শিক্ষকমণ্ডলী সবাই মিলে বিশ্ববিদ্যালয়কে সমবেত প্রয়াসে কাঙ্ক্ষিত মানে পৌঁছে দেবেন–আমরা তাদের কাছে এই প্রত্যাশাই করি।’",2025-09-14T03:55:34.672796,https://cdn.ittefaqbd.com/contents/cache/images/1200x630x1xxxxx1x241557/uploads/media/2024/10/25/1229034673b06082e8e06bc61a5a2765-671b676614e71.jpg?watermark=media%2F2025%2F08%2F06%2F340c5b55faa2127a0b8a72a15c367905-689260c96a604.png,2025-09-14T03:55:34.672905,ছাত্রসমাজের অর্পিত আমানত রক্ষায় সর্বোচ্চ গুরুত্ব দেবেন,https://www.ittefaq.com.bd/751810/%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A6%B8%E0%A6%AE%E0%A6%BE%E0%A6%9C%E0%A7%87%E0%A6%B0-%E0%A6%85%E0%A6%B0%E0%A7%8D%E0%A6%AA%E0%A6%BF%E0%A6%A4-%E0%A6%86%E0%A6%AE%E0%A6%BE%E0%A6%A8%E0%A6%A4-%E0%A6%B0%E0%A6%95%E0%A7%8D%E0%A6%B7%E0%A6%BE%E0%A6%AF%E0%A6%BC-%E0%A6%B8%E0%A6%B0%E0%A7%8D%E0%A6%AC%E0%A7%8B%E0%A6%9A%E0%A7%8D%E0%A6%9A-%E0%A6%97%E0%A7%81%E0%A6%B0%E0%A7%81%E0%A6%A4%E0%A7%8D%E0%A6%AC
